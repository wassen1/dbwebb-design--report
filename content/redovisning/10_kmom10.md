---
---
Redovisning kmom10
=========================

#### Krav 1
Här valde jag att fortsätta analysera filmbolag eftersom det är en bransch som jag tror att jag skulle ha nytta av att undersöka. Till skillnad från tidigare analyser så valde jag inte dokumentärfilmbolag utan större bolag som i huvudsak gör spelfilm. Tanken var att de kanske skulle ha större resurser för sina hemsidor och att det då skulle finnas mer att analysera.

Jag valde att undersöka designprinciper och designelement. Jag tog också upp mål och syfte och hur väl de lyckats med detta. I stort var tillvägagångssättet ganska likt den analys vi gjort i tidigare kurselement. Den största skillnaden är att jag i denna analys fokuserat på att se en trend bland webbplatserna i urvalet.

#### Krav 2
I denna valfria analys så intresserade jag mig för webbplatsernas prestanda. Jag utgick från Googles verktyg Lighthouse och Pagespeed eftersom de ger en rik bild av en sidas problem och möjligheter. De båda verktygens poäng i olika kategorier lades samman och jag fick då ett genomsnitt som låg till grund för analysen. Även Googles kommentarer i form av t ex *Opportunity* togs med i beaktande.

Jag tyckte det var roligt att se korrelationen mellan webbplatsernas prestanda och antalet invånare i kommunen. Men detta kan givetvis mest bero på slumpen och har nog inget samband. Men intressant ändå!


#### Krav 3
Då jag skapade webbplatsen för kunden så valde jag att ta en kopia av redovisa-projeket. Det kändes säkrast så för då visste jag att jag skulle få minst strul.

Det fick bli en webbplats för Bew Gorp eftersom jag tänkte att det kanske skulle vara bra att öva sig på att göra en sida som man själv eventuellt skulle kunna ha användning för i framtiden. 

Här valde jag att göra så att flashbilden kom över headern/menyn. Flashen är fixerad och ligger så att säga bakom övriga sidan då man scrollar upp åt. Tyckte det gav ett enhetligare och bättre intryck.

#### Krav 4
Detta första tema blev relativt ljust och med toner åt grönt/blått. Tanken var att det skulle ge ett ordnat men samtidigt välkomnande intryck. Det var inte helt lätt att få till kombinationen av typsnitt, textur och färg mm så att det kändes helt bra. Men efter ett tag lossnade det ändå.

Jag använde en bild på mig själv som presentation av Bew Gorp men tänkte att det spelar nog mindre roll för själva uppgiften. 

#### Krav 5
Här var det spännande att ändra på designprinciper och använda andra designelement. Jag har ändrat på bredden av regionerna. Main fick bli 100% av bredden och footern har fått en max-bredd på 1100px medan dess bakgrund tar upp hela bredden. Headerns menys bredd är på samma sätt som footern.

I uppgiften står det att man skall mixa mellan 100% bredd och en fast min-bredd men jag tolkar det som att man skall ha en max-bredd som vi gjort tidigare i kursen.

#### Krav 6
Här valde jag att dokumentera filstrukturen i projektet. Kategoriseringen följer därför mappstrukturen och för varje fil så finns det en underrubrik.

Jag förklarar också hur man går till väga om man vill anpassa projektet till en annan webbplats. Förklaring av moduler och lite om LESS och hur man bygger temat finns också med. Med moduler menar jag de moduler som är externa och som också importeras i node_modules.

#### Genomförandet
Projektet kändes relevant för kursen. Det tog för mig normal lång tid att genomföra (enligt min subjektiva känsla) men jag har haft andra projekt som tagit betydligt längre tid och varit mer stressande. Det stulade en del med att jag inte fick bort gamla teman i styleväljaren men i övrigt gick det bra att skapa en ny webbplats. 

Jag skulle nog säga att det var ett medelsvårt projekt. Det som kändes svårast var att få till designen av webbplatsen för kunden, att få the final touch att bli bra. Men så är det ju också en begränsad tid vi har på oss.

#### Om kursen
Denna kurs såg jag fram emot lite extra eftersom jag tycker att design behövs och känns svår att få till. Men jag tappade kanske lite sugen av alla youtube-videos och det kändes som att vi inte bara har lagt tid på att lära oss design. Vi har också lärt oss hur man använder ett flat file CMS vilket så klart är bra. Men det kändes som att det tog nästan halva kursen innan vi kunde fokusera på själva designen. Men jag förstår också tanken med att det skulle vara lättare att använda ramverket än att behöva lägga fokus på att koda en hel webbplats.

Jag kände mig också lite vilsen i hur designelement och designprinciper faktiskt används och det skulle kanske varit bra med lite fler goda/dåliga verkliga exempel på webbplatser.

Det hade kanske känts mer motiverande att lära sig ett ramverk som har kontinuerlig dokumentation så som [GRAV](https://getgrav.org/). Men jag har själv inte använt det fast jag tycker det verkar intressant.

Skulle nog ge kursen betyget 5 och rekommenderar den ändå fast med viss reservation.
